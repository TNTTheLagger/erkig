Az állattenyésztés legfontosabb célja a hús-, tej-, és tojástermelés, valamint a textil- és bõripar számára fontos nyersanyag biztosítása. Hosszú évszázadokon keresztül az állattenyésztés a növénytermesztés egyik kisegítõ ágazata volt, a munkákat állati erõvel végezték. Napjainkban is általában összefügg e két tevékenység, a növénytermesztést segíti az állattenyésztés, például trágyázás, és fordítva például takarmánynövény-termesztés. Mára a mezõgazdaság legdinamikusabban fejlõdõ ágazatává vált. Az állattenyésztés legfontosabb célja az állati termék elõállítás. A haszonállatokat anyagi nyereség reményében tenyésztik.
A Föld különbözõ régióiban más-más célból tartják az állatokat. A tradicionális állattartásban az állatok minden termékét hasznosítják, ez fõképp Afrikában és Ázsiában jellemzõ. A kettõs hasznosításkor többféle termék közül kettõ nagyobb súllyal rendelkezik, mint például a hús- és tejirányú szarvasmarhatartás, illetve a gyapjú- és húsirányú juh- és kecsketartás. 
A trópusi területekre jellemzõ az iga- és húsirányú szarvasmarhatartás és a hús- és trágyatermelõ sertéstartás is. Egy termék (legfõképp hús és tej) kiemelkedõ hozamú termelése hosszú tenyésztõi munka eredményeképp lehetséges, ilyen hasznosítást fõképp a fejlett országokban találunk.
A szarvasmarhatartás az állattenyésztés legjelentõsebb ágazata, az állomány létszáma megközelíti az 1,4 milliárdot. A populáció egyharmada Ázsiában, egynegyede Dél-Amerikában él. A népességhez viszonyított szarvasmarha-állomány ott nagy, ahol nagy legelõterületek vannak, illetve fejlett takarmánygazdálkodással rendelkeznek. A legintenzívebb szarvasmarhatartás Európában jellemzõ, itt a világ állományának 11%-a adja a világ tejmennyiségének 43%-át.
A világ legnagyobb szarvasmarha-állománya (kb. 200 millió) Indiában van. A vallási elõírások miatt a hasznuk azonban minimális. Az Egyesült Államok és Ausztrália szarvasmarha-tenyésztése elsõsorban a hústermelést szolgálja. Brazíliában van a világon a második legnagyobb szarvasmarha-állomány. Latin-Amerikában még Mexikó és Argentína szarvasmarha-állománya számottevõ. A latin-amerikai országokban jelentõs a húsexport, és a marhabõr hasznosítása is igen fontos. Az Alpok térségében és Észak-Európában a legelõkön és réteken alapuló szarvasmarha-tenyésztés a jellemzõ, de fontos a hústermelés is. Dél- és Kelet-Ázsiában a hagyományos legeltetésen alapuló szarvasmarha-tartás fõ célja az állati erõ hasznosítása. 
A fejlettebb országok metropoliszai és települései körül mindenhol a világon meghonosodott a tejtermelõ szarvasmarhák tenyésztése.
MagyartarkaMagyar szürke szarvasmarhaFöldünkön élõ szarvasmarha-állomány és annak hús- és tejtermelése (FAO, 2002) 
Kontinens; Állomány
(millió db); %; Hústermelés
(millió tonna); %; Tejtermelés
(millió tonna); %
Afrika; 230,0; 17; 4,1; 7; 18,6; 4
Észak- és Közép-Amerika; 160,7; 12; 15,2; 27; 96,6; 20
Dél-Amerika; 308,6; 23; 11,8; 21; 47,0; 10
Ázsia; 470,9; 35; 11,2; 20; 96,7; 20
Óceánia; 37,7; 3; 2,7; 5; 24,6; 5
Világ; 1351,8; 100; 56,6; 100; 493,8; 100
A gazdasági állatfajok közül a szarvasmarha-tenyésztés (Bos taurus) hazánkban és világviszonylatban is igen nagy jelentõségû. Egyik legfontosabb nemzetgazdasági feladata a lakosság tejjel és tejtermékekkel való ellátása. Magyarországon a tej- és tejtermék fogyasztás a környezõ európai országokéhoz viszonyítva mérsékeltebb. Az egy fõre jutó hazai tejfogyasztás 163,5 kg/év (KSH, 2007).
A szarvasmarha-tenyésztés második legfontosabb haszna a hústermelés, amely hazánkban fõleg az exportlehetõségek kihasználása miatt nagy jelentõségû. Az egy fõre jutó hazai marhahúsfogyasztás 3,3 kg/év (KSH, 2007). A szarvasmarha-tenyésztés az elsõsorban emberi táplálékként hasznosított tej- és hústermelés mellett fontos ipari nyersanyagokat is elõállít.
Napjainkra mintegy 400 szarvasmarhafajtát tenyésztettek ki. A hasznosítás iránya szerint megkülönböztetünk tejtermelõ (például holstein-fríz, jersey stb.), hústermelõ (például hereford, charolais stb.) és vegyes hasznosítású (például magyartarka, brown swiss stb.) fajtákat. Napjainkban is jelentõs õshonos fajtánk a magyar szürke szarvasmarha.
A KSH 2009. december 1-jei összeírása szerint a szarvasmarhák száma hazánkban 700 ezer, ebbõl a tehénállomány 312 ezer.




